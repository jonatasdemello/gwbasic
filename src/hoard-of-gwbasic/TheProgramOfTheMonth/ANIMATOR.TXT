   **************************************************************************
   *                         A  N  I  M  A  T  O  R                         *
   *                       --------------------------                       *
   *    'Ενα πρόγραμμα που απεικονίζει στερεά εκ περιστροφής στο χώρο.      *
   *   Φτιάχθηκε από τον Θανάση Τσιόδρα,φοιτητή του τμήματος Ηλεκτρολόγων   *
   *         Μηχανικών του Εθνικού Μετσόβιου Πολυτεχνείου Αθήνας.           *
   *                              (C) 1991                                  *
   **************************************************************************

   Για να σχεδιάσεις με υπολογιστές,χρησιμοποιώντας τις εκπληκτικές τους δυνα-
τότητες,υπάρχουν πολλοί τρόποι. Προγράμματα ζωγραφικής,fractal designers,Ray 
Tracers,κλπ.Τα προγράμματα αυτά όμως,είτε είναι φοβερά πολύπλοκα , ( σαν τα
πρώτα ), είτε απαιτούν μεγάλη υπολογιστική δύναμη ( σαν τα δεύτερα ). Είναι
τελικά δυνατόν,να φτιάξεις κάτι εντυπωσιακό , εύκολα , και ταυτόχρονα,αυτό το
κάτι,να έχει την σφραγίδα της δικιάς σου φαντασίας,σε κάτι σαν το IBM PC με
απλή CGA; 'Οσοι από εσάς νομίζουν πως όχι,αρκεί να δούν το ANIMATOR να σχεδιά-
ζει ένα Wire-Frame ποτήρι σαμπάνιας,και να το περιστέφει. Τρέξτε,μέσα απ'την
GW-BASIC το πρόγραμμα,και επιλέξτε επίδειξη.Αφού δείτε ότι δείτε,συνεχίστε την
ανάγνωση αυτής της εισαγωγής.
   Το ANIMATOR λοιπόν,είναι ένας σχεδιαστής τρισδιάστατων αντικειμένων.Ειδικό-
τερα,σκοπός του,είναι να σχεδιάσει τρισδιάστατα στερεά,όπως αυτά προκύπτουν από
την περιστροφή ενός βασικού σχήματος.Το τελικό στερεό,περιστρέφεται,και μάλιστα
με πολύ γρήγορη και ομαλή κίνηση.
   Για να εκμετταλευτείτε τις δυνατότητες που παρέχει το πρόγραμμα,πρέπει να 
καταλάβετε πώς λειτουργεί.Αρχικά ,θα ερωτηθείτε γιά το ύψος του στερεού. Αυτό,
δίνεται σε "ορόφους", από τους οποίους θα φτιαχτεί το στερεό ( Μέγιστο ύψος: 16
όροφοι ).Κατόπιν,αρχίζετε να δίνετε το μήκος του κάθε ορόφου,ενώ παράλληλα, ο 
υπολογιστής σχεδιάζει το σχήμα-γενέτειρα, ανάλογα μ'αυτά που του δίνετε. 'Οταν
δώσετε τα μήκη όλων των ορόφων, θα ερωτηθείτε γιά το πλήθος των πλευρών του 
στερεού,που πρέπει να είναι πολλαπλάσιο του 6.
   Αμέσως μετά,ο υπολογιστής θ'αρχίσει να υπολογίζει τα κατάλληλα γιά την σχε-
δίαση,και θα σας δείξει 6 διαφορετικές πλευρές του αντικειμένου. Ανάλογα βε-
βαια με τον υπολογιστή που έχετε,και τις πλευρές που απαιτήσατε,θα περιμένετε
μισό με δύο λεπτά.
   Τέλος,θα δείτε στην οθόνη το στερεό να περιστρέφεται,και θα μπορείτε να του
αλλάξετε φορά περιστροφής,πατώντας οποιδήποτε πλήκτρο. Με "Q" φεύγετε απ'το
πρόγραμμα.
   Για τους υποψήφιους της Α'Δέσμης,χρησιμοποιούνται οι παραμετρικές εξισώσεις
της ελλείψεως :
                x=acost
                y=bcost  ,  0 < t < 2π ,
  ή ισοδύναμα :
                 χ²  y²
                 - + -  = 1
                 a²  b²
    Κι αυτό γιατί,αν το σκεφτεί κανείς,θα δεί ότι όλα τα σώματα που σχηματίζο-
νται εκ περιστροφής,μπορούν τελικά να αναχθούν - απ'όποια οπτική γωνία κι αν
τα βλέπεις - σε 'ελλείψεις' , εντός εισαγωγικών γιατί στην έννοια έλλειψη,
ο υπολογιστής κατατάσσει και το τρίγωνο,το τετράγωνο,κλπ (σχηματίζονται κατά
τον ίδιο τρόπο απ'αυτόν : από τεθλασμένες γραμμές).
   Το πρόγραμμα είναι γραμμένο σε GW-BASIC,αλλά χρησιμοποιεί γλώσσα μηχανής για
το animation του στερεού. Η μεταβλητή ang ισούται με την γωνία υπό την οποία
βλέπουμε το αντικείμενο,και μπορεί φυσικά να αλλάξει ( Default = 15 ,γραμμή
440 προγράμματος ). Η μεταβλητή con ορίζει την y-συνιστώσα του κέντρου της 
πρώτης ελλείψεως,σε σύστημα συντεταγμένων με αναστραμένο y-άξονα,και αρχή των
αξόνων το πάνω αριστερά εικονοσημείο (Pixel).

                      Κ Α Λ Η    Δ Ι Α Σ Κ Ε Δ Α Σ Η !!!

 Υ.Γ.  Το πρόγραμμα τρέχει σε CGA,αλλά και σε Hercules,με το SIMCGA του
                             PC MASTER.   